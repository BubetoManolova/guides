# Напътствия, ресурси и обратна връзка

Събитието отмина и вече ни липсвате, с духа, любопитството и мотивацията си. Утешаваме се с мисълта, че това ще бъде само първото от серия такива събития и че вие ще продължите по пътя, по който сте тръгнали. Ще опитаме ви дадем напътствия за това как най-ефективно да го направите.

### Обратна връзка

Ще сме ви благодарни да ни дадете обратна връзка с мнението си за събитието и как бихме могли да го направим по-добро следващия път. [Кликнете тук, за да дадете анонимно мнението си](TODO).

### Слайдове от Rails Girls Sofia 4.0

Презентация от [първия ден](https://speakerdeck.com/mitio/rails-girls-sofia-4-dot-0-march-2015-day-1) и от [втория ден](https://speakerdeck.com/mitio/rails-girls-sofia-4-dot-0-march-2015-day-2).

## Joan on Rails

На събитието имахме две инструкторки, които преди шест месеца бяха участнички. И вие може да постигнете това.

Като начало, силно препоръчваме да изгледате това филмче, в което една участничка от Rails Girls Berlin разказва как в рамките на една година от първото си участие си намира работа като програмист и е вече инструктор в Rails Girls Berlin събитията: [Joan on Rails](http://bit.ly/joan-on-rails) (~30 мин.) В него има страхотни и много практични съвети.

## Продължете да пишете код

Като всеки занаят, и програмирането изисква практика. Най-важно е наистина да си изцапате ръцете и да продължите да се занимавате. За тази цел следвайте напътствията по-долу.

### Приложението от уъркшопа

За да затвърдите и разширите наученото по време на уъркшопа, съветваме:

1. Направете отново приложението, [следвайки ръководството](http://bit.ly/railsgirlssofia4) сами. Отначало.
2. Минете всички стъпки в [TryRuby.org](http://tryruby.org/).
3. Запазете си някъде този удобен "пищов" за Ruby, Rails & командния ред: [http://bit.ly/cheat-rails](http://bit.ly/cheat-rails)
4. Ако желаете, може да пробвате и другите ръководства, надграждащи вашето приложение "Идейник", например това за [качване на приложението в интернет (безплатно)](http://guides.railsgirls.com/heroku/), [регистрация на потребители](http://guides.railsgirls.com/devise/), [добавяне на коментари](http://guides.railsgirls.com/commenting/), [добавяне на малки версии на качено изображение](http://guides.railsgirls.com/thumbnails/), [работа по дизайна](http://guides.railsgirls.com/design/).

Следват допълнителни и много полезни ресурси, с чиято помощ да развивате познанията си в по-конкретно направление.

### Общи положения за уеб приложенията

Запознайте се как работят браузърите и уеб приложенията на
концептуално ниво. По темата има доста ресурси, като
[този](http://www.20thingsilearned.com/en-US) е хем полезен, хем
забавен.

### HTML & CSS

Поиграйте си в [Code Academy, в сесията за разработка на уеб](http://www.codecademy.com/tracks/web), за да разширите и затвърдите вашите познания за HTML и CSS. Там може да намерите и други сесии, които да са ви в помощ. Дори има [такава за Ruby](http://www.codecademy.com/tracks/ruby).

Друг отличен ресурс по темата е безплатното ръководство [A Practical Guide to HTML & CSS](http://learn.shayhowe.com/).

### Ruby

Ако искате да дълбаете в Ruby, може да пробвате следните неща:

* [Ruby for Beginners](http://ruby-for-beginners.rubymonstas.org/) на берлинската study група.
* [TryRuby.org](http://tryruby.org/)
* Книгата
  [Learn to Program](http://pragprog.com/book/ltp2/learn-to-program) -
  тя е написана за хора, които тепърва се захващат с програмиране и
  езикът, на който са примерите в нея е Ruby
* Книгата [Introduction to Programming with Ruby](http://www.gotealeaf.com/books/ruby) - още една книга за прохождащи програмисти с примери на Ruby
* Книгата [Learn Ruby the Hard Way](http://ruby.learncodethehardway.org/book/)
* [Секцията за Ruby в Code Academy](http://www.codecademy.com/tracks/ruby)
* [Ruby in 100 Minutes](http://tutorials.jumpstartlab.com/projects/ruby_in_100_minutes.html)
* [Why's (Poignant) Guide to Ruby](http://mislav.uniqpath.com/poignant-guide/)
* Може да посетите [курса по Ruby, който водим във ФМИ](http://fmi.ruby.bg/) зимния семестър

### Ruby on Rails

Много хора препоръчват [Rails for Zombies](http://railsforzombies.org/) (серия безплатни филмчета) и [Rails Tutorial](http://ruby.railstutorial.org/) (безплатна книга). Тези два отговора на въпрос за научаване на Rails в Quora също съдържат добри насоки — [едно](http://bit.ly/learn-rails-1) и [две](http://bit.ly/learn-rails-2).

[RailsCasts](http://railscasts.com/) са серия филмчета, предлагащи добри решения на определени проблеми от практиката на уеб разработчика. Ако сте схванали основите на Rails, тези филмчета ще са ви много полезни. Голяма част от тях са безплатни. Имат и текстов вариант в [AsciiCasts](http://asciicasts.com/).

### Други

На сайта на [Confreaks](http://confreaks.com/) можете да гледате записи на множество презентации от световни конференции в нашата сфера.

В един сайт, подобен на TryRuby, можете да пробвате първия си досег със системата за контрол на версии Git — [http://try.github.io/](http://try.github.io/)

## Работете над нещо реално

Ако имате конкретна идея за проект, инструмент, сайт — страхотно! Това е най-добрият начин да навлезете и да се учите. Преследвайки конкретната си цел, ще ви се наложи да търсите начини да я постигнете и неминуемо ще научите много по пътя, натрупвайки тонове безценен опит.

## Поддържайте връзка помежду си

Не на последно място, изключително важно е да поддържате връзка помежду си. Така ще си помогнете с мотивацията, с отговорите на някои по-сложни въпроси, ще има кой да ви упъти, ако се залутате някъде.

Създайте си community, обичайте го и то ще ви обича обратно :) Ако все още не сте, присъединете се в Rails Girls Sofia потребителската група във Facebook: [https://www.facebook.com/groups/RailsGirlsSofia/](https://www.facebook.com/groups/RailsGirlsSofia/)

## Забавлявайте се

Няма какво да се лъжем, това е най-важното! ;)

### Rails Girls Sofia 4.0

![Rails Girls Sofia 4.0 Friday Hug](TODO)

### Rails Girls Sofia 3.0

![Rails Girls Sofia 3.0 Group Photo](http://railsgirls.com/images/rails-girls-sofia-3.0-group-photo.jpg)

### Rails Girls Sofia 2014

![Rails Girls Sofia 2014 Friday Hug](https://fbcdn-sphotos-h-a.akamaihd.net/hphotos-ak-prn2/t1/1922352_597142070371585_204475215_n.jpg)

### Rails Girls Sofia 2013

Презентацията, по която се движехме събота, [може да намерите тук](https://speakerdeck.com/mitio/rails-girls-sofia-31-may-1-june).

![Rails Girls Sofia 2013 Friday Hug](https://fbcdn-sphotos-a-a.akamaihd.net/hphotos-ak-ash4/467543_461236493962144_14916432_o.jpg)
