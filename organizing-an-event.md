## Програма

Вж. ръководство за инструкторите.

## Кетъринг

- Закуска
- Обяд
- Следобедна закуска
- Кафе
- Безалкохолни и достатъчно вода

## Swag

- Стикери от RG
- Папки с листи за писане, химикалки
- Рекламни материали от спонсори
- Брандирани и индивидуализирани неща (чаши, чанти, ...)

## Място

Изискванията са за ок. 70 участника и 35 инструктора, т.е. по две участнички на инструктор. Нагласете бройката според това с какви ресурси разполагате.

Изиксвания към залата:

Трябва да можем да настаним поне 35 групички от по двама участника и един инструктор, т.е. минимум два лаптопа, по възможност три, на едно бюро. Това значи поне 35 достатъчно големи бюра, плюс още 1-2 за техниката ни отпред. 110 стола. Бяла стена с диагонал поне два метра, или екран, който е достатъчно голям, за да може да се прожектира на него. Поне 10-ина контакта, от които да можем да пуснем ток на 110 човека. Ако е възможно, разклонители. Безжичен интернет, който да издържи 100+ човека, или поне 100 мегабита жичен интернет, за който ние ще си осигурим безжични устройства. Бонуси: помещение, в което да става регистрацията; помещение, в което да може да се разположи кетъринга. Подразбира се, че е добре да има отопление, удобен градски транспорт, може би паркоместа наблизо.

- Добра локация
- Възможност за минимална декорация
- Интернет, който да издържи 100+ устройства. Това е доста трудно.
- Място за прожектиране - достатъчно голяма бяла стена; проектор не е нужен, бихме могли да си осигурим.
- 35 бюра за по трима, или 18 по-големи бюра, на които да могат да се съберат по ок. 6 човека с лаптопи.
- 100+ контакта. Тъй като това е невъзможно, ще трябват много разклонители. Ние можем да си осигурим част, но и там трябва да има някакви, иначе няма да стане.
- Място за лабиринтите.
- Място за посрещане/регистрация на хората.
- Място за кетъринга.

Въпроси към евентуални места:

1) Колко бюра има на разположение? Колко е голямо всяко бюро?
2) Колко стола?
3) С колко контакта разполага залата?
4) Колко разклонителя биха могли да бъдат осигурени, каква дължина са и с какъв брой гнезда?
5) Има ли безжичен интернет? Ако да, има ли информация дали ще издържи 100+ устройства, закачени за него?
6) Ако не, има ли жичен интернет? Какъв е капацитетът му, в мегабити/сек.?
7) Има ли достатъчно голяма бяла стена, на която да се прожектира?
8) Опционално, има ли проектор и озвучаване?

И, разбира се, какви са условията, при които може да се ползва залата и дали е свободна за 6-7 (петък вечер и събота) или 7-8 (събота следобед и неделя).

## Афтърпарти

- По едно безплатно питие от спонсорите, по възможност.

## Избор на кандидати

### Примерен регистрационен формуляр

TODO.

Добре е да е отворен поне 4-5 дни. Google Forms работи добре. Обявете предварително началото и края на регистрацията като дата и час. След края, затворете формуляра в Google Forms. Не забравяйте да редактирате съобщението, което се появява когато се затвори формуляр, както и благодарствения текст след попълване на формуляр.

### Известия

#### Одобрен кандидат

Относно:

> Rails Girls Sofia 4 - одобрено участие! Потвърдете присъствие

Текст:

> Здравейте,
>
> С голямо удоволствие ви съобщаваме, че кандидатурата ви за участие в Rails Girls Sofia 4.0 на 6-7 март е одобрена! Вие сте сред малкото избрани, показали силна мотивация.
>
> Потвърдете присъствие, като попълните името си тук:
>
> → <http://bit.ly/rails-girls-sofia-4-confirm>
>
> Ако се окаже, че няма да можете да дойдете, ви молим да ни известите максимално рано. В петък регистрацията отваря в 18:30 ч.
>
> Събитието ще се проведе в зала "innovationspace" на втория етаж на Бетакаус. Адресът е ул. Крум Попов 56-58, София (до 4-то РПУ). Входът е откъм ул. Лозенец. Ще има указателни табели. Програма: <http://railsgirls.com/sofia#schedule>
>
> Елате с лаптоп и не си забравяйте зарядното :)
>
> Следете сайта, Twitter и Facebook за новини. Ще ви държим в течение.
>
> Ако имате каквито и да е въпроси, може просто да отговорите на този имейл.
>
> До петък!
>
> С най-сърдечни поздрави,
> Екипът на Rails Girls Sofia
>
> Сайт: <http://railsgirls.com/sofia>
> Twitter: <https://twitter.com/railsgirls_sof>
> Facebook: <https://www.facebook.com/RailsGirlsSofia>

#### Неодобрен кандидат, short list

Относно:

> Вашата кандидатура за Rails Girls Sofia 4 - short list!

Текст:

> Здравейте,
>
> С голяма мъка на сърцето ви съобщаваме, че за съжаление не се класирате за това издание на Rails Girls Sofia.
>
> Short list
>
> Въпреки това, вие сте в кратък списък с кандидати, които ще бъдат потърсени, ако се освободи място. Обикновено това се случва – освобождават се няколко места в следствие на хора, които не успяват да присъстват поради друг ангажимент. Когато това стане, ще пратим имейл на част от вас и първите, които потвърдят, че могат да присъстват, ще получат мястото.
>
> Ако това не се случи – прочетете по-надолу.
>
> Ако има едно-единствено нещо, което искаме да запомните след прочитане на този имейл, то това е:
>
> Не се отказвайте да преследвате интереса си в тази сфера. Тъкмо обратното – този отрицателен отговор трябва да ви стимулира още повече. Нищо не трябва да ви спира. Това събитие не е вълшебно. Вълшебството се крие във вас самите – във вашата собствена, вътрешна мотивация. Ако я има, ще се справите и без наша помощ.
>
> По-надолу в този текст ще дадем разяснения как сме оценявали, какви може да са възможните причини да не сте сред одобрените и какво ви препоръчваме да направите от тук нататък – връзки към материали и ресурси, както и възможности за контакт с хора от занаята, които да ви напътстват. Ще споменем и някои съвети.
>
> Как сме подбирали кандидатите?
>
> Това е най-трудният момент за нас в организацията на това събитие – да отсеем кандидатурите ви според мотивацията и вероятността да се развивате в сферата само на база на няколко изречения текст, без да ви познаваме лично – и след това да откажем на по-голямата част от кандидатствалите. Иска ни се да проведем събитие, в което да можем да приемем всеки, заявил желание за участие, но за съжаление към момента това е невъзможно. Също така, винаги има субективен момент, който не можем да премахнем, въпреки всички наши усилия.
>
> Kакви са възможните причини да не е одобрена кандидатурата ви?
>
> За да можем да постигнем подход към всеки участник, местата ни са много ограничени, a интересът е голям. За текущото издание разполагаме с около 50 места, а имаме над 200 кандидатури. Изборът беше много труден, но за това, както и за предишното издание на Rails Girls Sofia, се постарахме да дадем приоритет на кандидати, които никога не са имали достъп до подходяща среда, в която да се престрашат да се захванат с тази тематика.
>
> За голяма част от кандидатурите сме преценили, че събитието няма да е от полза, тъй като е по-скоро мотивационно, отколкото с обучителна цел. Много от вас вече са избрали този път и трябва просто да го следвате. Rails Girls Sofia няма да е най-оптималният начин да прекарате времето си.
>
> Приоритизирали сме кандидати без никакъв, или с много малък първоначален опит, които, обаче, са показали висока степен на мотивация и перспектива за развитие.
>
> Въпреки това, неизбежно има доза субективност в процеса на оценка. Това, че не сте се класирали, не означава, че не ставате за тази сфера.
>
> За всяка кандидатура можем да дадем персонално обяснение защо не е одобрена. В някои случаи такова категорично има, в други сте подходящ кандидат и просто не ви е стигнало съвсем малко, за да се класирате. При всяко положение, ако искате да ви напишем персонално защо, просто отговорете на този имейл и ни питайте. Обещаваме да отговорим :)
>
> Някои от възможните причини кандидатурата ви да не е одобрена, са:
>
> Имате предишен опит, учите или сте учили и сте имали достъп до среда и възможността да се занимавате с това.
>
> Това важи, например, за всички кандидатури от ФМИ, Академията на Телерик, Софтуерния университет, Хак България и подобни. Ако попадате в тази категория, не изпускайте шанса си — сега се намирате в среда, която може да ви даде много. Интересувайте се, участвайте активно в събития, тормозете другарчетата си, които дават вид на по-напреднали от вас, дълбайте неспирно. Тази формула за успех работи гарантирано!
>
> За вас това събитие няма да е особено полезно., дори и да не чувствате, че имате достатъчно опит.
>
> Специално за хората, които са от ФМИ и чувстват, че не успяват да намерят това, което им трябва, силно препоръчваме следните няколко изборни курса:
>
> – "Програмиране с Ruby” (зимен семестър, октомври-януари)
> – "Програмиране с Python” (летен семестър, март-юни)
>
> Тези курсове са отворени за достъп за всички, дори за хора, които не са от ФМИ, или не са студенти. Курсовете се водят от част от инструкторите, които участват в Rails Girls. Говорим си както за детайлите около дадена технология, така и за принципни неща, добри практики и научени уроци в занаята. Курсовете са гарантирано добри и силно препоръчителни :)
>
> Ако сте от ФМИ и искате да получите кредити и оценка за курса, но “няма места”, не се притеснявайте – може да се запишете с молба. Никога няма да ви го откажем.
>
> Много добри варианти са и курсовете в Hack Bulgaria и Софтуерния университет. И двете места имат безплатни курсове, които са отворени за начинаещи и са в присъствена форма. Могат да ви помогнат много с практически умения и за развитието ви в сферата.
>
> Някой ви е изпреварил с по-силна мотивация или по-ранна регистрация.
>
> Ако не попадате в предишната категория — хора с опит и/или достъп до среда, вероятно сте тук. Както бяхме написали на сайта още преди да отвори регистрацията, поради очаквания голям интерес, да ни убедите в мотивацията си беше важно. При някои хора това се е получило по-добре, отколкото при други.
>
> Това е много субективно и е много трудно да се прецени само от няколко изречения текст. Точно затова не трябва да се отчайвате. Вместо това, послужете си с този наш отказ да преосмислите мотивацията си — наистина ли искате да се занимавате с това? Ако отговорът е категорично "да", какво чакате все още? Пишете ни и с удоволствие ще ви насочим откъде да започнете!
>
> Прегледали сме внимателно всяка една кандидатура и мотивация и имаме индивидуално мнение. Не е по силите ни да изпратим на всеки индивидуално писмо защо кандидатурата не е одобрена, но се чувствайте насърчени да отговорите на този имейл и да ни питате защо — с удоволствие ще ви отговорим при първа възможност.
>
> За някои от вас бихме препоръчали курсовете в Hack Bulgaria и Софтуерния университет. И двете места имат безплатни курсове, които са отворени за начинаещи и са в присъствена форма. Могат да ви помогнат много с практически умения и за развитието ви в сферата.
>
> Много добри варианти са и онлайн курсовете на Code Academy и Coursera. Наистина няма извинение човек да си изцапа ръцете :)
> Елате на афтърпартито!
>
> Заповядайте на официалното афтърпарти събота вечер! Ще се радваме да се запознаем, да си поговорим и да се извиним за това, че не сме успели да ви приемем. Ще се радваме да станете част от общността, която се опитваме да създадем, макар и да не сте участвали в това събитие. Всеки човек с желание и мотивация е добре дошъл. Следете сайта на събитието, както и Twitter и Facebook за новини кога и къде ще се събираме. Все ще има място за всички желаещи :-)
>
> Включете се в study групите
>
> Организираме по-неформални, безплатни ежеседмични сбирки с учебна цел, тип “study група”. Учебните групи са винаги отворени за всички, от абсолютно начинаещи, до напреднали, които искат да се развиват в сферата, в приветлива атмосфера на взаимопомощ и мотивация. Обикновено сме по-малко хора (под десет човека) и не планираме да има каквито и да е ограничения там, стига да се поберем на мястото. Целта е да се събирате на едно място, заедно с инстуктор и да продължавате своето развитие в сферата с неща като четене, упражнения, задаване на въпроси, обмен на опит межуд вас или с помощта на инструкторите, работа по проекти и прочее. Ако сте по-напред с материала, ще имате двоен стимул - ще може да получите удовлетворение от това да помагате на по-начинаещите и същевременно ще имате структура, с която да може ритмично да напредвате и вие самите. Ако ви е интресно, прочетете повече тук. Организираме се в тази Facebook група.
>
> Учебните групи се случват вече една година, благодарение изцяло на доброволци.
>
> Започнете сами!
>
> Всички материали, по които ще се движим, са отворени и свободно достъпни онлайн (презентация от предното събитие, ден 1 и ден 2). Можем да ви насочим към тях и може да започнете сами своето забавление в света на технологиите още сега. А може и да се включите в някоя от study групите, за които споменахме по-горе. Трябва ви само желание и време :)
>
> С най-сърдечни поздрави,
> Екипът на Rails Girls Sofia
>
> Сайт: http://railsgirls.com/sofia
> Twitter: https://twitter.com/railsgirlssofia
> Facebook: https://www.facebook.com/RailsGirlsSofia

#### Неодобрен кандидат

Относно:

> Вашата кандидатура за Rails Girls Sofia 4

Текст:

> Здравейте,
>
> С голяма мъка на сърцето ви съобщаваме, че за съжаление не се класирате за това издание на Rails Girls Sofia.
>
> Ако има едно-единствено нещо, което искаме да запомните след прочитане на този имейл, то това е:
>
> Не се отказвайте да преследвате интереса си в тази сфера. Тъкмо обратното – този отрицателен отговор трябва да ви стимулира още повече. Нищо не трябва да ви спира. Това събитие не е вълшебно. Вълшебството се крие във вас самите – във вашата собствена, вътрешна мотивация. Ако я има, ще се справите и без наша помощ.
>
> По-надолу в този текст ще дадем разяснения как сме оценявали, какви може да са възможните причини да не сте сред одобрените и какво ви препоръчваме да направите от тук нататък – връзки към материали и ресурси, както и възможности за контакт с хора от занаята, които да ви напътстват. Ще споменем и някои съвети.
>
> Как сме подбирали кандидатите?
>
> Това е най-трудният момент за нас в организацията на това събитие – да отсеем кандидатурите ви според мотивацията и вероятността да се развивате в сферата само на база на няколко изречения текст, без да ви познаваме лично – и след това да откажем на по-голямата част от кандидатствалите. Иска ни се да проведем събитие, в което да можем да приемем всеки, заявил желание за участие, но за съжаление към момента това е невъзможно. Също така, винаги има субективен момент, който не можем да премахнем, въпреки всички наши усилия.
>
> Kакви са възможните причини да не е одобрена кандидатурата ви?
>
> За да можем да постигнем подход към всеки участник, местата ни са много ограничени, a интересът е голям. За текущото издание разполагаме с около 50 места, а имаме над 200 кандидатури. Изборът беше много труден, но за това, както и за предишното издание на Rails Girls Sofia, се постарахме да дадем приоритет на кандидати, които никога не са имали достъп до подходяща среда, в която да се престрашат да се захванат с тази тематика.
>
> За голяма част от кандидатурите сме преценили, че събитието няма да е от полза, тъй като е по-скоро мотивационно, отколкото с обучителна цел. Много от вас вече са избрали този път и трябва просто да го следвате. Rails Girls Sofia няма да е най-оптималният начин да прекарате времето си.
>
> Приоритизирали сме кандидати без никакъв, или с много малък първоначален опит, които, обаче, са показали висока степен на мотивация и перспектива за развитие.
>
> Въпреки това, неизбежно има доза субективност в процеса на оценка. Това, че не сте се класирали, не означава, че не ставате за тази сфера.
>
> За всяка кандидатура можем да дадем персонално обяснение защо не е одобрена. В някои случаи такова категорично има, в други сте подходящ кандидат и просто не ви е стигнало съвсем малко, за да се класирате. При всяко положение, ако искате да ви напишем персонално защо, просто отговорете на този имейл и ни питайте. Обещаваме да отговорим :)
>
> Някои от възможните причини кандидатурата ви да не е одобрена, са:
>
> Имате предишен опит, учите или сте учили и сте имали достъп до среда и възможността да се занимавате с това.
>
> Това важи, например, за всички кандидатури от ФМИ, Академията на Телерик, Софтуерния университет, Хак България и подобни. Ако попадате в тази категория, не изпускайте шанса си — сега се намирате в среда, която може да ви даде много. Интересувайте се, участвайте активно в събития, тормозете другарчетата си, които дават вид на по-напреднали от вас, дълбайте неспирно. Тази формула за успех работи гарантирано!
>
> За вас това събитие няма да е особено полезно., дори и да не чувствате, че имате достатъчно опит.
>
> Специално за хората, които са от ФМИ и чувстват, че не успяват да намерят това, което им трябва, силно препоръчваме следните няколко изборни курса:
>
> – "Програмиране с Ruby” (зимен семестър, октомври-януари)
> – "Програмиране с Python” (летен семестър, март-юни)
>
> Тези курсове са отворени за достъп за всички, дори за хора, които не са от ФМИ, или не са студенти. Курсовете се водят от част от инструкторите, които участват в Rails Girls. Говорим си както за детайлите около дадена технология, така и за принципни неща, добри практики и научени уроци в занаята. Курсовете са гарантирано добри и силно препоръчителни :)
>
> Ако сте от ФМИ и искате да получите кредити и оценка за курса, но “няма места”, не се притеснявайте – може да се запишете с молба. Никога няма да ви го откажем.
>
> Много добри варианти са и курсовете в Hack Bulgaria и Софтуерния университет. И двете места имат безплатни курсове, които са отворени за начинаещи и са в присъствена форма. Могат да ви помогнат много с практически умения и за развитието ви в сферата.
>
> Някой ви е изпреварил с по-силна мотивация или по-ранна регистрация.
>
> Ако не попадате в предишната категория — хора с опит и/или достъп до среда, вероятно сте тук. Както бяхме написали на сайта още преди да отвори регистрацията, поради очаквания голям интерес, да ни убедите в мотивацията си беше важно. При някои хора това се е получило по-добре, отколкото при други.
>
> Това е много субективно и е много трудно да се прецени само от няколко изречения текст. Точно затова не трябва да се отчайвате. Вместо това, послужете си с този наш отказ да преосмислите мотивацията си — наистина ли искате да се занимавате с това? Ако отговорът е категорично "да", какво чакате все още? Пишете ни и с удоволствие ще ви насочим откъде да започнете!
>
> Прегледали сме внимателно всяка една кандидатура и мотивация и имаме индивидуално мнение. Не е по силите ни да изпратим на всеки индивидуално писмо защо кандидатурата не е одобрена, но се чувствайте насърчени да отговорите на този имейл и да ни питате защо — с удоволствие ще ви отговорим при първа възможност.
>
> За някои от вас бихме препоръчали курсовете в Hack Bulgaria и Софтуерния университет. И двете места имат безплатни курсове, които са отворени за начинаещи и са в присъствена форма. Могат да ви помогнат много с практически умения и за развитието ви в сферата.
>
> Много добри варианти са и онлайн курсовете на Code Academy и Coursera. Наистина няма извинение човек да си изцапа ръцете :)
> Елате на афтърпартито!
>
> Заповядайте на официалното афтърпарти събота вечер! Ще се радваме да се запознаем, да си поговорим и да се извиним за това, че не сме успели да ви приемем. Ще се радваме да станете част от общността, която се опитваме да създадем, макар и да не сте участвали в това събитие. Всеки човек с желание и мотивация е добре дошъл. Следете сайта на събитието, както и Twitter и Facebook за новини кога и къде ще се събираме. Все ще има място за всички желаещи :-)
>
> Включете се в study групите
>
> Организираме по-неформални, безплатни ежеседмични сбирки с учебна цел, тип “study група”. Учебните групи са винаги отворени за всички, от абсолютно начинаещи, до напреднали, които искат да се развиват в сферата, в приветлива атмосфера на взаимопомощ и мотивация. Обикновено сме по-малко хора (под десет човека) и не планираме да има каквито и да е ограничения там, стига да се поберем на мястото. Целта е да се събирате на едно място, заедно с инстуктор и да продължавате своето развитие в сферата с неща като четене, упражнения, задаване на въпроси, обмен на опит межуд вас или с помощта на инструкторите, работа по проекти и прочее. Ако сте по-напред с материала, ще имате двоен стимул - ще може да получите удовлетворение от това да помагате на по-начинаещите и същевременно ще имате структура, с която да може ритмично да напредвате и вие самите. Ако ви е интресно, прочетете повече тук. Организираме се в тази Facebook група.
>
> Учебните групи се случват вече една година, благодарение изцяло на доброволци.
>
> Започнете сами!
>
> Всички материали, по които ще се движим, са отворени и свободно достъпни онлайн (презентация от предното събитие, ден 1 и ден 2). Можем да ви насочим към тях и може да започнете сами своето забавление в света на технологиите още сега. А може и да се включите в някоя от study групите, за които споменахме по-горе. Трябва ви само желание и време :)
>
> С най-сърдечни поздрави,
> Екипът на Rails Girls Sofia
>
> Сайт: http://railsgirls.com/sofia
> Twitter: https://twitter.com/railsgirlssofia
> Facebook: https://www.facebook.com/RailsGirlsSofia

#### След събитието

Изпраща се само на участниците, при това само на тези, които са се регистрирали.

Относно:

> След Rails Girls Sofia - какво следва, ресурси и формуляр за обратна връзка

Текст:

> Събитието отмина и вече ни липсвате, с духа, любопитството и мотивацията си. Утешаваме се с мисълта, че ще успеем да организираме още издания и че ще се срещаме с вас по пътя към върха.
>
> ## Кажете ни какво мислите за събитието
>
> Ще сме ви благодарни да отделите няколко минути, за да споделите мнението си за събитието и как бихме могли да го направим по-добро следващия път. Кликнете тук, за да ни кажете какво мислите. Анкетата е анонимна. Колкото по-откровени сте към себе си и към нас, толкова по-полезно ще ни е мнението ви.
>
> ## Study групи
>
> Вече знаете, че организираме Study групи. Събираме се всяка седмица, вечер, в местния хакерспейс (http://initlab.org). В момента дните са четвъртък и петък, от 19:30 до около 22:00. В текущата стая имаме място за около десетина човека на ден. При нужда, можем да си запазим стая и за 25 човека, ако знаем предварително.
>
> Групите са основно самообучителни, с напътствия от инструктори. Няма да е фатално, ако се пропускат от време на време. Няма да даваме домашни и няма да очакваме да правите неща вкъщи, сами. Ако видим времеви капацитет, обаче, ще намерим начин да го запълним :)
>
> Ако желаете да продължите да учите и искате да се присъедините към групите, направете следното:
>
> 1. Ако използвате Facebook, подайте заявка за членство в тази група: https://www.facebook.com/groups/RailsGirlsSofiaStudyGroup/. Тя ни е основният комуникационен канал. Ако не използвате Facebook, присъединете се към този пощенски списък: https://groups.google.com/forum/#!forum/rails-girls-sofia-study-groups.
> 2. Попълнете името си в избрания от вас ден в графика за тази седмица, за да знаем, че ще идвате: http://doodle.com/m93evfcbws4pukmv#table
>
> В случай, че се съберат повече от десетина човека за даден ден, ще опитаме да си запазим по-голямото помещение (адресът ще е същият).
>
> **Упътвания до мястото**
>
> Инитлаб заема целия втори етаж от двуетажна къща на ул. Рила 6. Входът на къщата не е на самата улица – първо трябва да се мине през метална решетъчна врата, която трябва да е отворена. Пет метра навътре, вдясно, ще видите синя метална врата, която е входът за Инитлаб. Вратата се отваря автоматично с едно обаждане на 02 4624356 (системата ще ви затвори, няма да вдигне). Има и обикновен звънец.
>
> Ако решите да идвате и не сте ходили преди в Init Lab, ще има една среща на този изход на метростанция "Лъвов мост" в 19:15 (карта). Ако закъснявате, или не се ориентирате, може да звъннете на TODO (TODO).
>
> ## Ресурси
>
> **Презентации от събитието**
>
> Качили сме презентациите от първия и от втория ден.
> Качили сме презентациите от [първия](TODO) и от [втория ден](TODO).
>
> **Безплатно копие на “Learn Rails”**
>
> Всички участнички в Rails Girls Sofia получават безплатно копие на книгата за начинаещи “Learn Rails”. Свалете вашето копие от тук, използвайки кода RAILSGIRLS – http://learn-rails.com/railsgirls. Препоръчваме да започнете с тази книжка.
>
> **От нула до програмист**
>
> Препоръчваме да изгледате това филмче – "Joan on Rails", в което една участничка от Rails Girls Berlin разказва как в рамките на една година от първото си участие си намира работа като програмист и е вече инструктор в Rails Girls Berlin събитията: http://bit.ly/joan-on-rails (~30 min). В него има страхотни и много практични съвети.
>
> **Още материали**
>
> Напътствия за това къде и какво да четете, ако искате да научите повече за някоя от технологиите, които ви показахме, прочетете това ръководство, което сме подготвили специално за вас: http://bit.ly/rg-sofia-keep-coding :)
>
> ## Поддържайте връзка помежду си
>
> Не на последно място, изключително важно е да поддържате връзка помежду си. Така ще си помогнете и с мотивацията, и с отговорите на някои по-сложни въпроси, а и ще има кой да ви упъти, ако се залутате някъде.
>
> Създайте си community, обичайте го и то ще ви обича обратно :) Ако все още не сте, присъединете се към Rails Girls Sofia потребителската група във Facebook: https://www.facebook.com/groups/RailsGirlsSofia/ и харесайте страницата на събитието.
>
> ## Забавлявайте се! :)
>
> ![FRIDAY HUG GROUP PHOTO](TODO)
>
> С най-топли пожелания, До скоро!
>
> Eкипът на Rails Girls Sofia
>
> Сайт: http://railsgirls.com/sofia
> Twitter: https://twitter.com/railsgirlssofia
> Facebook: https://www.facebook.com/RailsGirlsSofia
> Rails Girls Sofia потребителска група: https://www.facebook.com/groups/RailsGirlsSofia/
